<!DOCTYPE html>
<html>
  <title>3 juni - Rianne en Jeroen - Waardjesweg - Asten-Heusden</title>

  <xmp theme="simplex" style="display:none;">
# Bier

## Dommelsch - Pils - lichtblond - 5,0%
Vele van ons hebben dit biertje veel gedronken. Huischbier van Jonosh. Uiteraard uit de fles.

#### Brouwerij
De Dommelsche Bierbrouwerij is een Nederlandse brouwerij uit Noord-Brabant gelegen in Dommelen. Sinds 1744 wordt er bier gebrouwen.

---

## Põhjala - Pime ÖÖ - Imperial Stout - 13,6 %
Een imperial porter van Pohjala gebrouwen met Carafa & chocolade malts. Hij is gemaakt om de langste nacht van het jaar door te komen. Stroperig maar toch zacht. Zoet maar toch sterk. De beste manier om van een zware winter te genieten.

#### Brouwerij
Põhjala is een Estlandse brouwerij die in 2012 begon als nomad brouwerij, maar heeft sinds 2014 zijn eigen brouwinstallatie.


---

## De Molen - Hel & Verdoemenis - Imperial Stout-ish 10 %
De Hel & Verdoemenis gerijpt in bourbon vaten om nog wat extra complexiteit te geven aan de al intense smaak van dit bier!

#### Brouwerij
Brouwerij de Molen is een bierbrouwer uit Bodegraven die begonnen is in 2004 door John Brus en Menno Olivier. Sindsdien hebben ze verschillende topbieren gebrouwen.


---

## Mikkeller - Brown / Jackie - Brown Ale - 6%
Een bruin bier met geroosterde mout, chocolade, koffie en zoethout in de smaak, die wordt gecomplementeerd door een passende hop bitterheid.

#### Brouwerij
Mikkeller is een Deense brouwerij die is opgericht in 2006 door Mikkel Borg Bjergsø en Kristian Klarup Keller. Mikkeller is een zogenaamde 'nomad' brouwerij; dit houdt in dat zij zelf geen brouwerij hebben, maar gebruik maken van de overcapaciteit van andere brouwerijen.

---


## BaxBier - Koud Vuur - Smoked Porter - 6,3 %
Waar rook is, was vuur! Deze Porter krijgt zijn rokerige karakter door het gebruik van gerookte en gebrande mouten. Een donker bier om rustig voor te gaan zitten en lekker van te genieten bij een zomers kampvuur, voor de openhaard als de dagen korter worden of gewoon omdat hij lekker is.

#### Brouwerij
Bax Bier is in Groningen ontstaan vanuit een gedeelde droom van Jeroen Bax en Sepp Jansen. Meer en meer raakten we overtuigd van de kwaliteit van onze brouwsels en daarom werd in 2014 de knoop doorgehakt om onze bieren op de markt te brengen.

---

## Schelde Brouwerij - ZeeZuiper - Tripel - 8 %
In deze goudblonde, volmoutige tripel komen uiteenlopende smaken in harmonie bijeen en doen dit bier tot grote hoogte stijgen. Fris droog tot licht zoet met subtiele tonen van koriander, de geur van geel fruit en een verfijnde hopbitterheid zoals het een echte tripel betaamt.

#### Brouwerij
Sinds 1994 brouwen wij met gevoel en verstand bier voor wie van bier houdt.
Wat ooit in Bergen op Zoom (Krabbegat) in het klein begon, wordt inmiddels op volwassen schaal
in Hoogstraten (België) gebrouwen: Belgisch bier met Hollandse wortels. Nederlands speciaalbier
in een Belgische jas.

---


## Uiltje - FF Lekker met je bek in het zonnetje - Sessionable Pale Ale - 3,6 %

Lentezon, zomerzon en najaarszon! Als je maar lekker in het zonnetje kan zitten! Deze sessionable pale ale is volgepropt met Amerikaanse Citra & Cascade hop en een keer geen nekslag van 13%! Slechts 3.6% alcohol en lekker doordringbaar! Dit bier is perfect geschikt voor:op een terras, op de boot, op het strand, in het bos, in een hot tub, bij je schoonmoeder, in het park en op een heleboel andere plekken. Als je maar ff lekker met je bek in het zonnetje kan zitten.

#### Brouwerij
Door een liefde voor speciaal bieren, werd het idee geboren om zelf thuis te gaan brouwen.

Robbert Uyleman (1985) uit Haarlem is zijn eigen smaken en ideeën verder gaan ontwikkelen. Na een aantal standaard bieren zoals bock, Weizen en tripel werd de keuze gemaakt om dit niet meer zo te doen. De extremere bieren zoals een IPA, hoppige amber ales, dark ales, smoked en uiteraard de barrel en oak aged bieren vielen duidelijk meer in de smaak. Zo werd het idee van Het Uiltje geboren.

---

## Kompaan - Bloedbroeder - Imperial Stout with Port - 9,1 %
Een zwart, bovengistend bier, gebrouwen met maar liefst vijf soorten mout en drie soorten hop. Tijdens het kookproces voegt KOMPAAN pure Port als additief toe. Bier waar je even rustig voor moet zitten.

#### Brouwerij
Medio 2012 beginnen Jasper en Jeroen met het brouwen van Kompaan 20. Inmiddels hebben ze in Den Haag een 4 ketel 30 HL brouwhuis inclusief vergistingtanks en eigen afvullijn voor flessen. Met een potentieel jaarvolume van 8000 HL kunnen ze er tegenaan.


---

## Bird Brewery - Nognietnaar Huismus - American Brown Ale - 6,4 %
De Nognietnaar Huismus is een fruitige, licht gebrande American Brown Ale vol karamel-, noten- en koffietonen. Het kastanjekleurige bier heeft een volle body, maar blijft door zijn hopbitters en fruitige tonen heerlijk fris. Een topper waardoor je beslist nog niet naar huis gaat.

Huismussen zijn echte groepsbeesten. Ze zijn luidruchtig, niet schuw en altijd in de buurt van mensen. Deze energieke vogels zijn veelvuldig in de horeca te vinden, vaak huppend van stoel naar stoel. Ben jij ook een echte Huismus en doe je er nog één?

#### Brouwerij
GEWOON BIJZONDER - Geen kip zonder kop
Bird Brewery is opgericht door Ralph van Bemmel en Rik van den Berg. Beiden met een achtergrond in de bierwereld (o.a. eigenaar BierLab, oud-bestuurslid PINT en gediplomeerd biersommelier) en een duidelijke visie op bier.

Kwaliteitsbieren die toegankelijk zijn voor velen én bijzonder voor de kenner.

Verwacht geen kruiwagens hop, liters koffie of likeur, maar gebalanceerde bieren waarin de ingrediënten mooi naar voren komen. Door de verrassende recepten valt er altijd wat bijzonders te ontdekken, zonder te overdrijven. Wij willen jou het bijzondere in het normale laten ontdekken.

---
# Wijn

## Domaine des Cassagnoles – Sauvignon 2016 - Wit
Van de 65 hectare witte wijn is slechts acht beplant met de sauvignon blancdruif. “De Sauvignon is onze ‘primeurwijn’, vergist vlak na de oogst en bedoeld om jong te drinken. De Sauvignon is expressief geurend naar rijp fruit en groene kruiden, sappig en verfrissend in de mond. Ongecompliceerd lekker.

#### Wijnhuis
Domaine des Cassagnoles ligt in het hart van de Gascogne (Zuid-West Frankrijk) en geldt als één van de vaandeldragers van het gebied. Tot 1974 was de totale productie bestemd voor het distilleren van armagnac. De liefde voor de wijnstok bewoog Gilles Baumann en zijn vrouw Janine ertoe het bedrijf te herstructureren en naast Armagnac ook wijn te maken. Deze innovatie gaat hand in hand met een groot kwaliteitsbewustzijn. Beproefde tradities en nieuwe technieken worden beide met evenveel enthousiasme toegepast en in dienst gesteld van de kwaliteit en het karakter van de wijn. Hieraan doet men geen concessies en de selectie op Domaine de Cassagnoles is dan ook streng.


---

## Bodegas Aragonesas 'Ecce Homo Joven' 2015 - Garnacha - Rood
In totaal worden maar liefst 3.700 hectare wijngaarden bewerkt door de wijnboeren van Bodegas Aragonesas. De druiven, voornamelijk afkomstig van oude garnachastokken, worden in een weinig tot de verbeelding sprekend gebouw in Fuendelajón verwerkt tot zeer smaakvolle wijnen. Ecce Homo Joven is na strenge selectie van het oogstgoed verkregen. Het karakter is typisch Spaans: zwoel, intens en temperamentvol.

“Omdat deze wijn geen houtopvoeding krijgt, is hij vooral zeer sappig met een intens fruitaroma. Een wijn die zich met veel plezier tijdens informele momenten of bij de dagelijkse maaltijd laat genieten.”

#### Wijnhuis
Bodegas Aragonesas in Noord Spanje is de grootste producent van de Campo de Borja en opgericht in 1984. Het huis staat er bekend om dat de wijnstokken de hoogste gemiddelde leeftijd van Europa hebben. Ruim 25% heeft een leeftijd van boven de vijftig jaar, met uitschieters tot boven de honderd jaar. Dit in combinatie met het terroir en de passie van de wijnmakers zorgt voor geconcentreerde wijnen. Door zijn omvang maken ze bij Bodegas Aragonesas wijnen voor iedereen, zowel fruitig en toegankelijk als krachtig en complex, rood, wit en rosé. De belangrijkste druif uit deze streek is de garnacha en logischerwijs speelt ook deze druif de eerste viool. Daarnaast staat  tempranillo, syrah en moscatel aangeplant.


  </xmp>

  <script src="http://strapdownjs.com/v/0.2/strapdown.js"></script>
</html>
